# Studentinfo för nya Datastudenter #

  Hej och välkommen som ny student på Datateknik vid LTU!

  Som ny student kan det vara mycket man undrar över och därför har vi satt
  ihop lite info till dig som snart ska börja.

  Det första du behöver tänka på är: Oroa dig inte! Under de första veckorna
  kommer du få ta del av den så kallade Nolleperioden. Den här tiden är till
  för att du ska få lära känna skolan och dina nya klasskamrater. Till hands
  kommer ni ha ett gäng glada "phösare", äldre studenter som tar hand om er,
  hjälper er hitta och svarar på frågor.

  Du kommer få ta del av massa roliga aktiviteter och upplevelser som arbetats
  fram under åren för att du ska få en så bra start som möjligt. Det är allt
  från intressanta föreläsningar till tävlingar och varje kväll kommer
  universitetets nattklubb STUK stå till ert förfogande. Det är mycket som
  händer den här perioden och även om allt är helt friviligt så rekommenderar
  vi starkt att försöka vara med på så många aktiviteter som möjligt.

  Det värsta som kan hända under nolle-p är att stå utan bostad. Därför har vi
  samlat lite länkar här nere med info om vart man kan hitta just det. Även om
  du inte hittat något fast boende så rekommenderar vi att komma hit och hyra
  in sig någonstans under själva nolleperioden. Oftast går det att hitta någon
  annan att hyra in sig hos. Kanske någon klasskompis att dela med. Tänk också
  på att det är viktigt att det är du själv som lägger ut,
  eller svarar på, annonser. De flesta som hyr ut via facebook är själva studenter
  och vill gärna att det är den som önskar hyra som de får prata med.

  Tänk även på att ta med lite extra pengar. Av erfarenhet kan vi säga att det
  gärna går åt lite mer på kvällarna än man tänkt sig och även om de flesta
  studenter någon gång under sin studietid fått leva på nudlar är det alltid
  skönt att slippa.

  Nedan har ni även lite allmän info. Har du inte tidigare programmerat eller
  använt GIT är det starkt rekommenderat att du går igenom, eller i alla fall
  påbörjar, kurserna som är länkade nedan. Båda är väldigt bra intron och helt
  gratis. Du får inga högskolepoäng för dem, men du kommer vara mer redo och
  snabbare kunna komma in plugget!

  Och avslutningsvis det viktigaste av allt: Var nyfiken, och ha jävligt roligt!

  Gult är fint, gratis är gott och högt är vackert!


  Med vänliga hälsningar    
  Dataphösarna 2016

## Bra länkar till annan viktig info

### Info för nya studenter

  * (FB) [Nya studenter](https://www.facebook.com/groups/249379248513482/)
  * (FB) [Ge tak åt en student](https://www.facebook.com/groups/185241421543279/)
  * [Karta över Campus](http://www.ltu.se/maps/campusmap/)

### Viktigt för datastudenter

  * (FB) [Eran egen facebookgrupp](https://www.facebook.com/groups/datateknik16/)
  * (FB) [Alla datatekniker på LTU](https://www.facebook.com/groups/340801326035607/)
  * (FB) [DDOS, Datatekniks programmförening](https://www.facebook.com/LTUDDOS/)
  * [Datasektionen](http://www.datasektionen.com/)
  * [Teknologkåren](http://teknologkaren.se/)
  * [LUDD](http://www.ludd.ltu.se/w2/index.php/Main_Page)

### Intro till programmering

  Har du inte skrivit någon kod tidigare, eller kanske vill fräscha upp dig lite så är
  det här två riktigt bra korta introkurser att gå. Den första är i python (det första
  språket ni kommer lära er på universitetet) och den andra är i GIT, ett
  versionshanteringsvertyg. Det är samma program som den välkända sidan GitHub är byggt
  på.

  * CodeAcademy: [Intro till Python](https://www.codecademy.com/learn/python)
  * Udacity: [Intro till Git](https://www.udacity.com/course/how-to-use-git-and-github--ud775)

### Programvaror

  * [Github Studentpack](https://education.github.com/pack)
  * [IntelliJ studentlicens](http://www.jetbrains.com/student/)
  * [Microsoft programvaror via dreamspark](https://goo.gl/FjDuij)

### Bonus: Omoral

  Omoral är en roman om hur studentlivet i Luleå kan se ut, om man är intresserad av
  den sidan av studierna.
  Boken är skriven av en tidigare student vid LTU och var den bäst säljande e-boken
  på adlibris under nolle-p 2014.

  * [Omoral](http://www.omoral.com/)
